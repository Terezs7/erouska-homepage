### Samsung
Samsung na mnoha svých telefonech automaticky ukončuje aplikace běžící na pozadí.

Abyste ukončování zabránili, potřebujete:
*   vypnout funkci **Přepnout nepoužívané aplikace do režimu spánku**
*   vypnout funkci **Automaticky odpojit nepoužívané aplikace**
*   odstranit eRoušku ze seznamu aplikací v režimu spánku
*   vypnout pro eRoušku omezení běhu na pozadí

Jak na to:
1. Otevřete Nastavení telefonu → Péče o zařízení
2. Ťukněte na Baterie
3. Ťukněte na tři tečky v pravém horním rohu → Nastavení
4. Vypněte tato nastavení:
    1. **Adaptivní baterie**
    2. **Přepnout nepoužívané aplikace do režimu spánku**
    3. **Automaticky odpojit nepoužívané aplikace**
5. Dále ťukněte na Aplikace v režimu spánku / Uspané aplikace
6. Probuďte všechny aplikace tapnutím na odpadkový koš vpravo nahoře

UPOZORNĚNÍ: Ujistěte se, že **Přepnout nepoužívané aplikace do režimu spánku (Přep. nepouž. apl. do r. spánku)**a **Automaticky odpojit nepoužívané aplikace** jsou opravdu vypnuté. V opačném případě Samsung aplikace po třech dnech znovu uspí – i přesto, že jste je ručně aktivovali.

#### App power monitor

Na telefonu může být předinstalovaná aplikace **App power monitor**, která ukončuje aplikace běžící na pozadí. Aby eRouška fungovala správně, odstraňte ji z **App power monitoru**.

Jak na to:
1. Otevřete Nastavení telefonu → Péče o zařízení
2. Ťukněte na Baterie
3. Sjeďte úplně dolů, kde uvidíte položku **Nemonitorované aplikace.**Ťukněte na ni.
4. Nyní v pravém horním rohu ťukněte na tři tečky a následně na **přidat aplikaci.**
5. Přidejte eRoušku.

Zdroj: [dontkillmyapp.com](https://dontkillmyapp.com/?utm_source=erouska&utm_medium=odkaz&utm_campaign=koronavirus)
